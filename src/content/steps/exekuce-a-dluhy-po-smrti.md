---
title: Exekuce a dluhy po smrti
slug: exekuce-a-dluhy-po-smrti
icoPath: /icons/check.svg
order: 5
preview: Co se děje s exekucemi, insolvencí a odpovědností dědiců. 
---

## Co se děje s exekucemi, dluhy a řízeními po smrti? ##

Po smrti člověka mohou dál běžet některá řízení, zejména exekuce nebo soudní spory. Není vždy automatické, že vše zanikne – proto je důležité vědět, co může nastat a jaká máte práva jako pozůstalí.

1. ### ![](/icons/note.svg)  Exekuce po smrti ###
   Samotná smrt není důvodem ke zrušení exekuce.

   Exekuce může pokračovat proti dědicům (např. pokud se dědictví přijme).

   Informace o exekucích najdete v Centrální evidenci exekucí – dostupná online za poplatek.
   
   Můžete zjistit:
    - kdo je exekutor,
    - výši pohledávky,
    - kdo je věřitel.

   Nevíte, zda je dědictví předlužené? V dědickém řízení můžete požádat o tzv. výhradu soupisu – potom odpovídáte za dluhy jen do výše hodnoty dědictví.
   
2. ### ![](/icons/note.svg) Insolvence zemřelého ###
   Pokud měl zesnulý schválené oddlužení (tzv. osobní bankrot), řízení se zastavuje.

   Zbylé dluhy přecházejí do dědictví – dál se řeší jako součást pozůstalosti.

3. ### ![](/icons/note.svg) Jiná řízení a soudy ###
   Některá řízení po smrti končí automaticky – např. rozvod nebo řízení o svéprávnosti.

   Jiná mohou pokračovat s dědici – např. spory o majetek

   Pokud žádný dědic nepokračuje, soud řízení zastaví.

4. ### ![](/icons/note.svg) Co když je pozůstalý sám v exekuci? ###
   Dědic v exekuci se může:
    - vzdát dědictví ve prospěch jiného dědice (ten s tím musí souhlasit),
    - odmítnout dědictví úplně – pak dědictví připadne jeho dětem.

   Pokud dědictví odmítnete a není předlužené, věřitelé to mohou napadnout u soudu.

5. ### ![](/icons/note.svg) Co když je dědic v insolvenci? ###
   Každé rozhodnutí dědice (např. přijetí nebo odmítnutí dědictví) musí schválit insolvenční správce.

   Přijetí výhodného dědictví je většinou schváleno – slouží k úhradě dluhů.

   Pokud dědic odmítne výhodné dědictví bez souhlasu správce, je to neplatné – dědictví se považuje za přijaté.
6. ### ![](/icons/note.svg) Doporučení ###
   Pokud si nejste jistí, zda přijmout nebo odmítnout dědictví, nebo zda nehrozí riziko kvůli exekuci, doporučujeme:
    - obrátit se na bezplatnou právní poradnu,
    - kontaktovat notáře, který dědické řízení vede.
