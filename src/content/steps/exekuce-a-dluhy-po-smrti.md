---
title: Exekuce a dluhy po smrti
slug: exekuce-a-dluhy-po-smrti
icoPath: /icons/exekuce.svg
order: 5
preview: Co se děje s exekucemi, insolvencí a odpovědností dědiců. 
---

## Co se děje s exekucemi, dluhy a řízeními po smrti? ##

Po smrti člověka mohou dál běžet některá řízení, zejména <b>exekuce</b> nebo soudní spory. Není vždy automatické, že vše zanikne – proto je důležité vědět, co může nastat a jaká máte práva jako pozůstalí.

1. ### Exekuce po smrti ###
   Samotná smrt <b>není důvodem ke zrušení exekuce</b>.

   Exekuce může pokračovat proti <b>dědicům</b> (pokud přijmou dědictví i s dluhy).

   Informace o exekucích najdete v <b>Centrální evidenci exekucí</b> – dostupná online za poplatek.
   
   Můžete zjistit:
    - kdo je exekutor,
    - výši pohledávky,
    - kdo je věřitel.

   <br/>Nevíte, zda je dědictví předlužené? V dědickém řízení můžete požádat o tzv. <b>výhradu soupisu</b> – potom odpovídáte za dluhy jen do výše ceny nabytého dědictví.
   
2. ### Insolvence zemřelého ###
   Pokud měl zesnulý schválené <b>oddlužení</b> (tzv. osobní bankrot), řízení <b>se zastavuje</b>.

   Zbylé dluhy přecházejí do dědictví – dál se řeší jako součást pozůstalosti.

3. ### Jiná řízení a soudy ###
   Některá řízení po smrti <b>končí automaticky</b> – např. rozvod nebo řízení o svéprávnosti.

   Jiná <b>mohou pokračovat</b> s dědici – např. spory o majetek

   Pokud se nenajde žádný dědic, který by ve sporu pokračoval, soud řízení <b>zastaví</b>.

4. ### Co když je pozůstalý sám v exekuci? ###
   Dědic v exekuci se může:
    - <b>vzdát dědictví</b> ve prospěch jiného dědice (ten s tím musí souhlasit),
    - <b>odmítnout dědictví úplně</b>; pokud má ale dědic potomky, nastupují za něj do dědického řízení právě tyto děti či vnuci (ledaže dědictví také odmítnou).

   <br/>Pokud jste sami v exekuci a odmítnete dědictví, které není předlužené, věřitelé to mohou napadnout u soudu.

5. ### Co když je dědic v insolvenci (osobním bankrotu)? ###
   U dědice, který je v insolvenci, musí každé rozhodnutí (např. přijetí nebo odmítnutí dědictví) <b>schválit insolvenční správce</b>.

   Přijetí <b>výhodného dědictví</b> je většinou schváleno – slouží k úhradě dluhů.

   Pokud dědic odmítne výhodné dědictví bez souhlasu správce, je odmítnutí <b>neplatné</b> – dědictví se považuje za přijaté.
6. ### Doporučení ###
   Pokud si nejste jistí, zda přijmout nebo odmítnout dědictví, nebo zda nehrozí riziko kvůli exekuci, doporučujeme:
    - obrátit se na <b>bezplatnou právní poradnu</b>,
    - kontaktovat <b>notáře</b>, který dědické řízení vede.
