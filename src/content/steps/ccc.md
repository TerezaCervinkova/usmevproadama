---
title: Co dělat po úmrtí blízkého člověka-6
slug: co-delat-po-umrti-blizkeho-cloveka-6
icoPath: /icons/check.svg
order: 6
preview: Ztráta blízkého člověka je jedním z nejtěžších životních okamžiků. V takové chvíli je těžké myslet na praktické záležitosti, které je ale brzy nutné řešit. 
---

## První kroky v těžké chvíli ##

Ztráta blízkého člověka je jedním z nejtěžších životních okamžiků. V takové chvíli je těžké myslet na praktické záležitosti, které je ale brzy nutné řešit. Proto jsme pro vás připravili přehled toho
nejdůležitějšího, co je třeba zařídit po úmrtí partnera, rodiče nebo jiného blízkého člověka.

1. ### ![](/icons/note.svg)  Lékař a List o prohlídce zemřelého ###
   Pokud ke smrti došlo v nemocnici nebo domově seniorů, lékař kontaktuje rodinu a vystaví potřebný dokument – tzv. List o prohlídce zemřelého.

   Pokud člověk zemřel doma nebo mimo zařízení, volejte Záchrannou službu (155 nebo 112). Lékař provede prohlídku těla a rozhodne o pitvě.

   Tento list je základem pro vystavení úmrtního listu a zajištění pohřbu.
2. ### ![](/icons/note.svg) Hřbitov a pohřeb ###
   Pohřební služba vám pomůže se všemi formality.

   K vyřízení pohřbu budete potřebovat:
    - svůj doklad totožnosti
    - pokud je k dispozici: rodný a oddací list zesnulého
    - oblečení pro zesnulého (bez bot)
    - fotografii (na parte nebo do obřadní síně)

3. ### ![](/icons/note.svg) Úmrtní list ###
   Vystavuje ho matrika do 30 dnů od obdržení dokumentů od lékaře.

   Můžete si ho vyzvednout osobně, nebo vám jej matrika zašle poštou.

   K vyzvednutí si připravte doklad totožnosti a ideálně doklad o příbuznosti.

4. ### ![](/icons/note.svg) Vrácení dokladů a oznámení úřadům ###
   Vraťte občanský průkaz, pas a řidičský průkaz zesnulého na úřad.

   Pokud zesnulý pobíral příspěvek na péči, informujte Úřad práce.

   Pokud vám zemřel manžel/manželka, zažádejte si do 60 dnů o nový občanský průkaz.

5. ### ![](/icons/note.svg) Smlouvy a služby ###
   Oznámení úmrtí poskytovatelům energií, internetu, operátorům.

   Můžete služby zrušit nebo přepsat na sebe.

   Zkontrolujte trvalé příkazy a pravidelné platby zesnulého.
6. ### ![](/icons/note.svg) Přístup k bankovnímu účtu ###
   Pokud měl někdo dispoziční právo k účtu, může s ním dočasně nakládat.

   Majetek ale náleží dědicům a bude vypořádán v rámci dědického řízení.
7. ### ![](/icons/note.svg) Nárok na pohřebné ###
   Pokud zemřel rodič nezaopatřeného dítěte nebo dítě samo, můžete požádat o jednorázovou dávku 5 000 Kč (pohřebné).