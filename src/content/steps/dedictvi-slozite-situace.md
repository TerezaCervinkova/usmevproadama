---
title: Dědictví - složité situace
slug: dedictvi-slozite-situace
icoPath: /icons/dedictvi.svg
order: 6
preview: Závěti, spory mezi dědici, vydědění a kdy kontaktovat právníka. 
---

## Co může nastat a kdy je třeba poradit se s právníkem? ##

Většina dědických řízení je jednoduchá – dědí manžel(ka) spolu s dětmi, majetek se mezi ně rozdělí rovným dílem a vše vyřeší notář během jednoho či dvou setkání. Ale někdy nastanou složitější situace: mohly se dochovat různé verze závěti, mezi dědici mohou být spory, po zemřelém mohl zůstat fungující podnik, majetek v dědictví se může nacházet v zahraničí... V takových případech se vyplatí obrátit na právníka.

1. ### Jak lze dědit? ###
   Dědění ze zákona (nejčastější)
    - Dědí nejbližší příbuzní podle tzv. <b>dědických tříd</b>. 
    - První třída: děti + manžel/manželka (rovným dílem).
    - Pokud zemřelý neměl děti, pak dědí manžel/manželka (nebo druh/družka) spolu s rodiči zemřelého. Pokud nedědí nikdo z nich, nastupují jako dědici sourozenci či další příbuzní.
   
   <br/>Dědění ze závěti
    - Zůstavitel může rozdělit majetek podle své vůle.
    - Může určit dědice, může odkázat jednotlivé věci (např. motorku kamarádovi).
    - Musí respektovat tzv. nepominutelné dědice – většinou děti.

   <br/>Závěť může být sepsaná vlastní rukou, u notáře, nebo s dvěma svědky. Doporučujeme uložit ji do Centrální evidence závětí.

2. ### Vydědění a ztráta dědického práva ###
   Zůstavitel může potomka vydědit, pokud:
    - mu neposkytl pomoc,
    - o něj nejevil patřičný zájem,
    - byl potomek odsouzen za závažný čin,
    - potomek žije nezřízeně (např. závislosti, násilí, neplacení výživného).

   <br/>Potomek se může proti vydědění bránit u soudu.

   Zákon také vylučuje dědice, kteří:
    - způsobili zůstaviteli nebo jeho blízkým újmu,
    - zničili nebo zfalšovali závěť.

3. ### Co když je dědictví složité? ###
   Může jít o podnik vyžadující odborné vedení, složité závěti, sporné dluhy, majetek v cizině.

   V takových případech je vhodné poradit se s advokátem.

4. ### Můžu dědictví odmítnout? ###
   Ano. Dědictví můžete:
    - <b>odmítnout</b> – jako byste nikdy nedědili (pak dědí vaše děti),
    - <b>vzdát se</b> ve prospěch jiného dědice (ten musí souhlasit),
    - <b>zříci se dědictví</b> ještě za života zůstavitele (notářskou smlouvou).

   <br/>Pozor: Odmítnutí výhodného dědictví může napadnout váš věřitel, pokud se tím snažíte uniknout odpovědnosti.

5. ### Co dělat, když mám obavy z dluhů po zemřelém? ###
   Požádejte o <b>výhradu soupisu pozůstalosti</b> – pak odpovídáte za dluhy jen do hodnoty dědictví.

   Soupis může být nahrazen i čestným prohlášením dědiců o majetku – ale nesmí být nepravdivé.

6. ### Správa pozůstalosti ###
   Zůstavitel může ve své závěti určit <b>správce pozůstalosti</b>.

   Může ho také jmenovat soud.
   
   Správce se stará o majetek až do konce dědického řízení.

   Využívá se zejména, pokud pozůstalost zahrnuje firmu, investice nebo složitý majetek.