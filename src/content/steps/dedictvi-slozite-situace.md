---
title: Dědictví - složité situace
slug: dedictvi-slozite-situace
icoPath: /icons/check.svg
order: 6
preview: Závěti, spory mezi dědici, vydědění a kdy kontaktovat právníka. 
---

## Co může nastat a kdy je třeba poradit se s právníkem? ##

Většina dědických řízení je jednoduchá – dědí manžel(ka) a děti, majetek se rozdělí spravedlivě nebo podle dohody a vše vyřeší notář během jednoho či dvou setkání. Ale někdy nastanou složitější situace – různé závěti, spory mezi dědici, nejasnosti, dluhy, firmy či nemovitosti v zahraničí. V takových případech se vyplatí obrátit na právníka.

1. ### ![](/icons/note.svg)  Jak lze dědit? ###
   Dědění ze zákona (nejčastější)
    - Dědí nejbližší příbuzní podle tzv. dědických tříd. 
    - První třída: děti + manžel/manželka (rovným dílem).
    - Pokud nejsou děti, nastupují rodiče, sourozenci atd.
   
   <br/>Dědění ze závěti
    - Zůstavitel může rozdělit majetek podle své vůle.
    - Může určit dědice, odkázat jednotlivé věci (např. motorku příteli).
    - Musí respektovat tzv. nepominutelné dědice – většinou děti.

   <br/>Závěť může být sepsaná vlastní rukou, u notáře, nebo s dvěma svědky. Doporučujeme uložit ji do Centrální evidence závětí.

2. ### ![](/icons/note.svg) Vydědění a ztráta dědického práva ###
   Zůstavitel může potomka vydědit, pokud:
    - mu neposkytl pomoc,
    - o něj nejevil zájem,
    - byl odsouzen za závažný čin,
    - žije nezřízeně (např. závislosti, násilí, neplacení výživného).

   <br/>Vyděděný potomek se může bránit u soudu.

   Zákon také vylučuje dědice, kteří:
    - způsobili zůstaviteli nebo jeho blízkým újmu,
    - zničili nebo zfalšovali závěť.

3. ### ![](/icons/note.svg) Co když je dědictví složité? ###
   Může jít o firmu, složité závěti, závazky, dluhy nebo zahraniční majetek.

   V takových případech je vhodné poradit se s advokátem.

4. ### ![](/icons/note.svg) Můžu dědictví odmítnout? ###
   Ano. Dědictví můžete:
    - odmítnout – jako byste nikdy nedědili (pak dědí vaše děti),
    - vzdát se ve prospěch jiného dědice (ten musí souhlasit),
    - zříci se dědictví ještě za života zůstavitele (notářskou smlouvou).

   <br/>Pozor: Odmítnutí dědictví může napadnout věřitel, pokud se snažíte uniknout odpovědnosti.

5. ### ![](/icons/note.svg) Co dělat, když mám obavy z dluhů? ###
   Požádejte o výhradu soupisu pozůstalosti – pak odpovídáte za dluhy jen do hodnoty dědictví.

   Soupis může být nahrazen i čestným prohlášením dědiců o majetku – ale nesmí být nepravdivé.

6. ### ![](/icons/note.svg) Správa pozůstalosti ###
   Zůstavitel může ve své závěti určit správce pozůstalosti.

   Může ho také jmenovat soud.
   
   Správce se stará o majetek až do konce dědického řízení.

   Využívá se zejména, pokud pozůstalost zahrnuje firmu, investice nebo složitý majetek.