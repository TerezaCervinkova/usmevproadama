---
title: Úmrtí způsobené cizím zaviněním
slug: umrti-zpusobene-cizim-zavinenim
icoPath: /icons/check.svg
order: 3
preview: Trestní řízení, práva pozůstalých a odškodnění od státu. 
---

## Co čekat? ##

Ztráta blízkého v důsledku nehody, násilí nebo jiné cizí viny je velmi těžká situace. Kromě bolesti přichází i zátěž v podobě trestního řízení. Co je dobré vědět?

1. ### ![](/icons/note.svg)  Kdy věc šetří policie? ###
   Pokud člověk zemřel náhle, mimo zdravotnické zařízení nebo například při nehodě, zahájí šetření policie.

   Vyšetřuje se i sebevražda

   Policie může pozvat příbuzné k výpovědi – to ještě neznamená, že jste podezřelí.

   Doporučujeme si od policie vyžádat kontakt na vyšetřovatele, který případ řeší.

2. ### ![](/icons/note.svg) Pohřeb a vydání těla ###
   Pokud je potřeba provést soudní pitvu, může být pohřeb odložen.

   Cennosti nebo osobní věci zesnulého mohou být zabaveny a vráceny až po ukončení vyšetřování.

   Pokud není nalezeno cizí zavinění, policie případ odloží – pak lze tělo vydat k pohřbení

3. ### ![](/icons/note.svg) Vaše práva jako pozůstalých ###
   V trestním řízení máte postavení poškozeného:
    - můžete nahlížet do spisu
    - být informováni o hlavním líčení
    - uplatnit nárok na náhradu škody a nemajetkové újmy
    - podat připomínky nebo žádosti

   Pokud nesouhlasíte s postupem policie, můžete se obrátit na státního zástupce.

4. ### ![](/icons/note.svg) Musíte k soudu? ###
   Ne, účast u soudu není povinná, pokud nejste předvoláni jako svědek.

   Můžete se nechat zastoupit advokátem, který za vás vyřídí administrativu a uplatní vaše práva.

5. ### ![](/icons/note.svg) Na co máte nárok? ###
   Náhrada za pohřeb

   Odškodnění za duševní útrapy – výše se liší případ od případu, často jde o statisíce až milion korun.

   Pokud soud nepřizná plnou částku, můžete se domáhat doplatku v občanském (civilním) řízení.

6. ### ![](/icons/note.svg) Peněžitá pomoc od státu ###
   Pozůstalí po oběti trestného činu mají právo žádat o peněžitou pomoc od státu.
   
   Výše pomoci:
    - 200 000 Kč pro přímé příbuzné
    - 175 000 Kč pro sourozence

   Kde žádat: Ministerstvo spravedlnosti (formulář na jejich webu)
   
   Lhůta: do 2 let od chvíle, kdy jste se dozvěděli o újmě (max. 5 let od činu)
   
   Pomoc může být přiznána i bez odsouzení pachatele (např. pokud pachatel zemřel nebo nebyl dopaden).