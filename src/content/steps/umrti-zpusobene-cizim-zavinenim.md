---
title: Úmrtí způsobené cizím zaviněním
slug: umrti-zpusobene-cizim-zavinenim
icoPath: /icons/cizi_zavineni.svg
order: 3
preview: Trestní řízení, práva pozůstalých a odškodnění od státu. 
---

## Co čekat? ##

Ztráta blízkého v důsledku nehody, násilí nebo jiné cizí viny je velmi těžká situace. Kromě bolesti přichází i zátěž v podobě trestního řízení. Co je dobré vědět?

1. ### ![](/icons/note.svg)  Kdy věc šetří policie? ###
   Pokud člověk zemřel <b>náhle, mimo zdravotnické zařízení</b> nebo například <b>při nehodě</b>, zahájí šetření policie.

   Vyšetřuje se i <b>sebevražda</b>.

   Policie může <b>pozvat příbuzné</b> k výpovědi – to ještě neznamená, že jste podezřelí.

   Doporučujeme si od policie vyžádat kontakt na vyšetřovatele, který případ řeší.

2. ### ![](/icons/note.svg) Pohřeb a vydání těla ###
   Pokud je potřeba provést <b>soudní pitvu</b>, může být pohřeb odložen.

   Cennosti nebo osobní věci zesnulého mohou být zabaveny a vráceny až po ukončení vyšetřování.

   Pokud není zjištěno cizí zavinění, policie případ odloží – pak lze tělo vydat k pohřbení

3. ### ![](/icons/note.svg) Vaše práva jako pozůstalých ###
   V trestním řízení máte <b>postavení poškozeného</b> a můžete:
    - nahlížet do spisu,
    - být informováni o hlavním líčení,
    - uplatnit <b>nárok na náhradu škody a nemajetkové újmy</b>,
    - podat návrhy na doplnění dokazování.

   Pokud nesouhlasíte s postupem policie, můžete se obrátit na <b>státního zástupce</b>.

4. ### ![](/icons/note.svg) Musíte k soudu? ###
   Ne, účast u soudu není povinná, <b>pokud nejste předvoláni jako svědek</b>.

   Můžete se nechat zastoupit <b>advokátem</b>, který za vás vyřídí administrativu a uplatní vaše práva.

5. ### ![](/icons/note.svg) Na co máte nárok? ###
   <b>Náhrada za pohřeb</b>

   <b>Odškodnění za duševní útrapy</b> – výše se liší případ od případu, často jde o statisíce až milion korun.

   Pokud soud nepřizná plnou částku, můžete se jí domáhat v <b>občanském (civilním) řízení</b>.

6. ### ![](/icons/note.svg) Peněžitá pomoc od státu ###
   Pozůstalí po oběti trestného činu mají právo žádat o <b>peněžitou pomoc od státu</b>.
   
   Výše pomoci:
    - <b>200 000 Kč</b> pro přímé příbuzné
    - <b>175 000 Kč</b> pro sourozence

   <br/>Kde žádat: <b>Ministerstvo spravedlnosti</b> (formulář na jejich webu)
   
   Lhůta: do <b>2 let</b> od chvíle, kdy jste se dozvěděli o újmě (max. 5 let od činu)
   
   Pomoc může být přiznána i bez odsouzení pachatele (např. pokud pachatel zemřel nebo nebyl dopaden).