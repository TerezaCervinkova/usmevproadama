---
title: Co se děje s věcmi po zesnulém
slug: co-se-deje-s-vecmi-po-zesnulem
icoPath: /icons/majetek.svg
order: 2
preview: Zdravotnická dokumentace, věci ze zařízení a možnosti stížností. 
---

1. ### ![](/icons/note.svg)  Věci ze zdravotnického zařízení ###
    Pokud váš blízký zemřel v nemocnici nebo domově pro seniory, pracovníci zařízení vás obvykle sami kontaktují a informují, jaké věci po něm zůstaly.
      - <b>Cennosti</b> (např. šperky, peníze) zůstávají uschovány, dokud notář nerozhodne, komu je předat.
      - <b>Ostatní věci</b> (oblečení, doklady…) většinou vydají těm, které měl zesnulý uvedené jako kontaktní osoby.
      - Pokud měl zesnulý v domově pro seniory <b>nedoplatek</b>, přihlásí si domov tuto částku jako svou pohledávku do dědického řízení.

2. ### ![](/icons/note.svg) Zdravotnická dokumentace – máte do ní přístup? ###
   Zesnulý mohl za života určit, kdo může být informován o jeho zdravotním stavu a kdo může nahlížet do dokumentace – ať už písemně, nebo ústně. Tento souhlas platí i po smrti.

   Co když ale nikoho neurčil?
      - <b>Blízcí příbuzní</b> (manželé, děti, rodiče, sourozenci, osoby žijící ve společné domácnosti…) mají podle zákona právo do dokumentace nahlédnout.
      - Pokud zesnulý někoho výslovně vyloučil, právo na informace mají pozůstalí jen v případech, kdy je to nezbytné (např. kvůli ochraně zdraví potomků při genetické nemoci).

3. ### ![](/icons/note.svg) Nespokojenost s péčí – co můžete dělat? ###
    Máte-li pochybnosti o tom, jaká péče byla vašemu blízkému poskytována, můžete jako blízká osoba podat <b>stížnost</b>.
    
    Zdravotnické nebo sociální zařízení má na vyřízení stížnosti 30 dní.

    Pokud nejste spokojeni s výsledkem, můžete se obrátit:
      - u zdravotnických zařízení na <b>krajský úřad</b> nebo <b>Magistrát hl. m. Prahy</b> (u jednotlivých lékařů též na <b>Českou lékařskou komoru</b>),
      - u sociálních zařízení na <b>Ministerstvo práce a sociálních věcí</b>.

4. ### ![](/icons/note.svg) Právní postup? Ano, ale s rozvahou. ###
   Vážná pochybení je možné řešit i právní cestou – podáním žaloby nebo trestním oznámením.

   Doporučujeme nejprve <b>konzultaci s právníkem</b> (např. v bezplatné občanské poradně).

   Upozornění: Soudní či trestní řízení může být <b>dlouhé a psychicky náročné</b> – rozhodnutí je na vás.
